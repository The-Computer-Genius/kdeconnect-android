KDE-anslut tillhandahåller en uppsättning funktioner för att integrera ditt arbetsflöde mellan apparater:

- Överför filer mellan apparater.
- Kom åt filer på telefonen från datorn, utan sladdar.
- Delat klippbord: kopiera och klistra in mellan dina apparater.
- Få underrättelse om inkommande samtal och SMS på din dator.
- Virtuell pekplatta: Använd din telefonskärm som din dators pekplatta.
- Synkronisering av underrättelser: Läs telefonens underrättelser från datorn och svara på textmeddelanden.
- Multimediafjärrkontroll: Använd din telefon som fjärrkontroll för Linux-mediaspelare.
- WIFI-anslutning: Ingen USB-kabel eller Blåtand behövs.
- TLS-kryptering hela vägen: Din information är säker.

Observera att du måste installera KDE-anslut på din dator för att programmet ska fungerar och hålla skrivbordsversionen uppdaterad med Androidversionen för att de senaste funktionerna ska fungera.

Känslig behörighetsinformation:
* Åtkomsträttigheter: Krävs för att ta emot indata från en annan apparat för att styra din Android-telefon om du använder funktionen fjärrinmatning.
* Bakgrundsåtkomst av plats: Krävs för att veta vilket WIFI-nätverk du är ansluten till, om du använder funktionen Pålitliga nätverk.

KDE-anslut skickar aldrig någon information till KDE eller till någon tredje part. KDE-anslut skickar data från en apparat till en annan direkt med hjälp av det lokala nätverket, aldrig via Internet, och med kryptering hela vägen.

Det här programmet är en del av ett projekt med öppen källkod och det existerar tack vare alla de som bidragit till det. Besök webbplatsen för att hämta källkoden.